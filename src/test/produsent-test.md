---
title: Test - produsenter
---

# Test - produsenter
Aktører som produserer opplysninger inn til Folkeregisteret (produsenter) skal i forkant av oppstart i produksjon teste innsending av aktuelle opplysninger mot et eget testmiljø.
Målet med testen er å sikre at man sender korrekte og komplette opplysninger til folkeregisteret.
 
## Testgjennomføring
De eksterne har ansvar for egen testgjennomføring. Prosjektet ved testleder er tilgjengelig via test.mf@skatteetaten.no ved behov for oppfølging underveis. 
Prosjektet bistår med feilsøk, evt. feilretting, samt oppfølging av saker som er sendt inn i produsenttestmiljøet.
 
## Krav til testmiljø
Eksterne som skal teste mot modernisert folkeregister må teste fra testmiljø som utelukkende har syntetiske testdata. De som per i dag ikke har syntetiske testmiljø må etablere dette.
 
## Syntetiske testdata
Testdataene fra produsenttestmiljøet styres av innsendingene fra ulike produsenter. Vi ber alle være påpasselige om å kun sende inn syntetiske data.
Produsenter som har verdikjeder som sender inn hendelser som fører til nye testpersoner (f.eks. rekvirering av d-nr og innflytting) får tilsendt en plukkliste med adjektiv og substantiv for å lage navn på syntetiske testpersoner. 
For øvrige produsenter gjør vi en gjennomgang av testdatabehov og kan ved behov lage et begrenset antall syntetiske testpersoner som de kan benytte i testen.
 
## Avslutning av test og oppstart i produksjon
Produsenter skal etter avsluttet testperiode, og i forkant av oppstart i produksjon sende en oppsummering av testen til  test.mf@skatteetaten.no. 
Oppsummeringen skal vise hva som er testet, hva som evt. ikke er testet, samt oversikt over eventuelle feil som ikke er planlagt rettet før oppstart i produksjon.
 
Tidspunkt for oppstart i produksjon besluttes i samråd med prosjektet, og i forkant av oppstart skal det signeres en avtale for produsenter.
