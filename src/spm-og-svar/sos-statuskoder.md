---
title: Statuskoder
---

**Stemmer det at status "Midlertidig" kommer som en ny kode i juni 2018?**

Det stemmer at personstatuskoden "Aktiv" for d-nummer endres til "Midlertidig" i det nye Folkeregisteret. Med det ønsker
vi å signalisere at d-nummer opprettes med fem års gyldighet, og dermed er midlertidige. Endringen i benevnelsen kommer
ikke i DSF, men i nye FREG, så konsumentene trenger ikke å ta i bruk den nye statuskoden med en gang. Dersom dere fortsatt
bruker DSF er koden "Aktiv" som før.

**Hva er begrunnelsen for at noen av statusene er taushetsbelagt, for eksempel «midlertidig» og «ikke bosatt»?**

Begrunnelsen er at statusen avslører for mye om personens relasjon til Norge.

**Hvorfor er det behov for identifikatorstatus når kun status opphørt kan få identifikatorstatus opphørt, mens alle andre er i bruk?**

Det er behov for separate statuser på person og identifikator fordi at man skal kunne hente ut statusen på en folkeregisteridentifikator uavhengig av en persons status. Ved utstedelse av et fødselsnummer til en person med d-nummer vil d-nummeret få status "opphørt". Det samme vil skje med en av identifikatorene når man konsoliderer personopplysningene for en person til en folkeregisterperson som har vært representert med to folkeregisterpersoner i registeret. Da vil den "opphørte" identifikatoren bli knyttet til den Folkeregisterpersonen som vil eksistere videre.
