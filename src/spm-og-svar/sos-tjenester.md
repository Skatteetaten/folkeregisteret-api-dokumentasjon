---
title: Tjenester
---

**Det er behov for en måte å hente all data for nye konsumenter. Når vil dette være tilgjengelig?**

Løsning for å hente ut data om alle personene i folkeregisteret vil bli tilgjengelig i løpet av november eller desember i 2018.

**Hvordan skal konsumenter som er både direktemottaker og EVRY-konsument forholde seg til ny informasjon?**

Tjenestene som allerede tilbys, skal fungere som før inntil de forsvinner ved utgangen av 2021.
Det er dermed tid til å tilpasse seg og gå over til nye tjenester når det passer den enkelte konsument.

**Hvordan vil prosjektet versjonere tjenestene?**

Prosjektet vil forsøke å holde seg til V1 av dokumentet og legge til informasjon i denne.
Hvis man skal basere seg på XSDen må man hente ut ny XSD hver gang for å validere.
Prosjektet vil varsle om ny informasjon noen dager i forveien.
Når prosjektet er avsluttet vil det normalt være gjennom lovendring at man endrer XSD.

**Når kan vi som konsument koble oss opp til det moderniserte Folkeregisteret?**

Folkeregisteret begynner nå å gi tilgang til utvalgte konsumenter som skal hjelpe oss å teste ut at tjenestene fungerer. Tjenestene er ikke enda komplette. De som nå får tilgang er offentlige aktører vi allerede har tett samarbeid med, og som i mange tilfeller også er produsenter av folkeregisterdata.

Planen er at øvrige konsumenter skal få tilgang fra 2020.

**Hvordan melder vi feil i tjenestene til Folkeregisteret?**

Ved varsling om problemer med teknisk drift og forvaltning kan MF Produksjonsenter kontaktes på freg.produksjon@skatteetaten.no
eller på telefon 40 80 93 72 mellom klokken 08:00 - 15:00 på sommertid (15/5 til 15/9), og frem til 15:45 resten av året.

Borgere, eksterne saksbehandlere og konsumenter med spørsmål om saksbehandling kan kontakte
Skatteopplysningen på tlf 800 80 000 Tastevalg 3 eller på e-kontaktskjema.

Husk å sjekke driftsvarsler på https://skatteetaten.github.io/folkeregisteret-api-dokumentasjon/om-tjenestene/ før varsling.

**Håndteres fonetiske søk av FREG?**

Det er foreløpig ikke avklart om nytt folkeregister vil håndtere fonetiske søk. Det vil være aktuelt i oppslagstjenester med treffliste.

**Hvilke oppetidskrav, eller tilgjengelighet og responstider kan man forvente av et nytt folkeregister?**

Modernisert folkeregister vil være tilgjengelig 24/7, med en oppetid på 99,8 prosent. Brukerstøtte vil være tilgjengelig i normal åpningstid. Planen er at endelig forvaltnings- og driftsplattformsregime, med rutiner og bemanning, er på plass senest fra og med 2020. I prosjektperioden, hvor dagens og ny løsning  kjøres i parallell, er tilgjengeligheten på 99,5 prosent.
