---
title: Historikk og annulleringer
---

**Hvilke historiske opplysninger tilbyr Folkeregisteret der historiske opplysninger viser seg å ha vært feilregistreringer,
som siden er korrigert eller annullert?**

Folkeregisteret lagrer historiske opplysninger slik de var registrert på historisk tidspunkt, samt informasjon om endringer
og annulleringer som er gjort siden, og kan bekrefte, og utlevere slik informasjon i spesielle tilfeller, for eksempel ved
en rettsak. Opplysningen som synliggjøres i historiske oppslag fra tjenester for konsumentene, er de korrigerte opplysningene,
altså det som Folkeregisteret nå anser var riktig på det tidspunktet i historikken man søker opplysninger om.


**Hvilke informasjonselementer har historikk?**

Følgende informasjonselementer har historikk: Adresser, status, navn, sivilstand, identitetsgrunnlag, kjønn,
familierelasjoner, vergemål og fremtidsfullmakt. Blant disse er det kun bostedsadresse og navn som ikke er taushetsbelagt
og krever hjemmel.

**Hvordan vil historiske opplysninger fra eksisterende folkeregister og modernisert folkeregister være tilgjengelig etter
overgangsperioden?**

Etter overgangsperioden til nytt register vil all historisk informasjon som i dag er tilgjengelig for brukere av
Det Sentrale Folkeregister (DSF), og som skal være tilgjengelig etter ny lov, gjøres tilgjengelig via det nye Folkeregisteret.
