---
title: Logging
---

**Hvordan løser man Audit-logging av oppslag i FREG?**

FREG vil logge alle maskinelle oppslag og hva vi leverer ut. Folkeregisterloven § 10-1 (3) om rett til innsyn i oppslag
på egen person, gir innbyggere rett til å få innsyn i hvilken informasjon om dem som andre borgere har slått opp i,
samt enkeltoppslag fra private som ikke har hjemmel i lov til å hente inn taushetsbelagte opplysninger. Innsynsretten
gjelder imidlertid ikke søk foretatt av offentlige myndigheter og private virksomheter som har slik hjemmel.
Innsynsretten gjelder heller ikke søk foretatt av pressen, eller søk gjennom vask av lister eller oppdatering av
eksisterende register.

Planen er at borger skal kunne logge inn å se hva som er slått opp på seg av andre borgere, slik som med skatteopplysninger.
Etter personvernforordningen artikkel 15 kan de i tillegg be hver enkelt offentlig etat om å få se hvilke opplysninger
som er lagret om dem, og hvem som eventuelt er mottaker av disse opplysningene dersom de er, eller vil bli, utlevert.
