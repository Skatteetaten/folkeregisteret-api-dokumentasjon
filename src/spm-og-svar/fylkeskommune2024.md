---
title: Fylkes og kommuneendringer 2024
---
Gjelder fra 01.01.2024.<br/><br/>
Følgende områder skal splittes opp:
* Viken deles i tre nye fylker: Østfold, Akershus og Buskerud.
* Vestfold og Telemark deles i to nye fylker: Vestfold og Telemark.
* Troms og Finnmark deles i to nye fylker: Troms og Finnmark
* Ålesund kommune deles i to kommuner: Ålesund og Haram


<b>Omfang av endringer i Folkeregisteret:</b><br/>
Det er minimum 2,1 millioner endringer på adresser i Folkeregisteret. Det er primært kommunenummer som endres. Endringene kommer fra Kartverket, matrikkelen.
| Område | Bostedsadresse | Oppholdsadresse | Delt bosted |
|:---|:--- |:--- |:--- |
| Troms og Finnmark | 243 462 | 6 987 | 183 |
| Vestfold og Telemark | 429 775 | 7 133 | 267 |
| Viken | 1 296 491 | 29 974 | 804 |
| Ålesund | 67 647 | 1 094 | 29 |
| Totalt | 2 037 375 | 45 188 | 1 283 |

Endringene bør være oppdatert i registeret i løpet av 32 timer, anslagsvis til den 2.januar 24 kl 08.00.

Utvalgte tidskritiske produsent-tjenester skal ikke være nede mer enn 30 minutter. Det kan blant annet gjelde tildeling av fødselsnr, dnr-rekvisisjon, annullere dødsfall, adressegradering. Andre produsent-tjenester kan være utilgjengelig inntil registeret er oppdatert.

Det er 2 løsningsalternativer for Folkeregisteret:<br/>
Lese inn fra matrikkel og behandle det som matrikkelendring
* Fordel: Prinsipielt riktig metode, ytelsesforbedring
* Ulempe: tid, avhengighet

Endre kommunenummer selv
* Fordel: enkelt, raskt, uavhengig
* Ulempe: nytt mønster, ikke fra kilde

Alternativ 2 er det Skatteetaten foreløpig har landet på, men det gjenstår mer ytelsestesting før vi er sikre.

<b>Konsumenter av Folkeregisteret:</b><br/>
Skatteetaten forventer at konsumenter kan lese endringer og gjøre oppslag fra FREG som normaltog vil tilpasse kapasitet til å håndtere ekstra trafikk samt sikre overvåkning og beredskap. 
Anbefaling for de første dagene i januar 2024:<br/>
* Ikke gjør unødvendige kall. 
* Periodisk vask og store uttrekk kan gjerne vente

<b>Testing :</b><br/>
Skatteetaten skal kjøre intern ytelsestest i august og september. Test av endringene vil fra oktober kunne benyttes av konsumentene:<br/>
* Eget miljø med ca 1 mill berørte personer (Playground Endepunkter ) 
* Autentisering via maskinporten 
* Sekvensnr for kommunenrendringshendelser

<b>Lenker:</b><br/>
https://www.regjeringen.no/no/tema/kommuner-og-regioner/kommunestruktur/nye-kommune-og-fylkesnummer-fra-1.-januar-2024/id2924701/

<b>Spørsmål og svar:</b><br/>
| Nummer | Spørsmål | Svar |
|:---|:--- |:---|
| 1 | Vi mottar oppdateringer ved hjelp av hendelseslisten. Hvordan vil dette løses? | Det sendes fortløpende hendelser om dette fra kl 00.05 den 1. januer 24 og utover til det er ferdig, antar ca 32 timer |
| 2 | Når vil Folkeregisteret være oppdatert med nye kommunenummer for adressene som endres? | Det er fortsatt noe usikkerhet knyttet til dette, men målet er å få oppdatert registeret i løpet av 32 timer  |
| 3 | Vi bruker ikke hendelseslisten, blir vi påvirket da? | Oppslagstjenesten vil være tilgjengelige både via nettleser og maskin-til-maskin. Men periodisk vask kan medføre flere endringer enn normalt  |
