---
title: Veileder for systemleverandører
---

## Veileder for systemleverandører som ønsker å komme i gang med test av sine løsninger mot modernisert folkeregister (FREG)
For systemleverandører av løsninger som har behov for løpende oppdateringer av folkeregisteropplysninger på vegne av sine kunder (konsument), tilbyr vi i en begrenset periode en raskere vei for oppkobling mot FREGs konsumenttestmiljø. I testperioden vil systemleverandøren få direkte tilgang (uten behov for delegering) til følgende rettighetspakker i FREGs konsumenttestmiljø:
* Offentlig med hjemmel
* Offentlig uten hjemmel
* Privat

Systemleverandøren vil få tilgang direkte til konsumenttestmiljøet på det organisasjonsnummeret som er oppgitt i søknaden. Tilbudet om tidlig oppkobling til test er tilgjengelig kun i en begrenset periode fra 4. mai til 15. juni.

### Dette trenger du:
1. E-post fra Folkeregister-Operasjonssenter@skatteetaten.no med tittel  "Tilgang FREG testmiljø" 
2. Godkjent tilgang (Sendes ut via e-post, dersom søknad blir godkjent)      
3. Tilgang til Maskinporten (forutsetter at du har et virksomhetssertifikat for test og produksjon)  
4. Tilgang til FREGs konsumenttestmiljø

### Slik går du fram: 

#### 1. E-post fra Folkeregister-Operasjonssenter@skatteetaten.no med tittel "Tilgang FREG  testmiljø"
* Hvis din virksomhet  ikke har mottatt e-post  - Dersom din virksomhet ønsker å delta og du  ikke har mottatt e-posten med Tittel; "Tilgang FREG  testmiljø" må det sendes – en e-post med kontaktinformasjon til Folkeregister-Operasjonssenter@skatteetaten.no.  Bruk følgende tittel: Vi vil teste mot FREG  
* Hvis din virksomhet har mottatt e-post  fra Folkeregister-Operasjonssenter@skatteetaten.no må følgende utføres;
1. Lese og akseptere bruksvilkår (kryss av i søknadskjema)
2. Fylle ut og sende inn søknadsskjema      

Eventuelle spørsmål om utfylling av søknadsskjema og/eller godkjenning av bruksvilkår skal rettes skriftlig via e-post til Folkeregister-Operasjonssenter@skatteetaten.no. 

#### 2. Godkjent tilgang

Når søknaden er behandlet og godkjent, vil din virksomhet motta en e-post fra Folkeregister-Operasjonssenter@skatteetaten.no som beskriver den videre prosessen i arbeidet med å koble din virksomhet til FREGs konsumenttestmiljø. 

#### 3. Tilgang til Maskinporten:

Følgende må utføres;
1. Følge DigDir veiledning for å få tilgang til Maskinporten
For å få tilgang til FREG så må inngås en avtale med DigDir om bruk av Maskinporten. Gå inn på følgende lenke og følg de beskrevne stegene for å få tilgang til Maskinporten https://samarbeid.difi.no/felleslosninger/maskinporten/ta-i-bruk-maskinporten/leverandor
2. Inngå avtale med DigDir om bruk av Maskinporten (Er vederlagsfritt for systemleverandøren). https://samarbeid.difi.no/bruksvilkar/bruksvilkar-leverandorer
Eventuelle spørsmål til hvordan du får tilgang til Maskinporten skal rettes til servicedesk@digdir.no
3. Etabler en tilgang til Maskinporten 
4. Gjennomfører test av tilgang mot Maskinporten  

Nærmere informasjon om hvordan du teknisk kan koble deg opp mot Maskinporten finner du her, https://difi.github.io/felleslosninger/maskinporten_guide_apikonsument.html#registrering-via-samarbeidsportalen
Eventuelle spørsmål til hvordan du etablerer oppkobling til Maskinporten og/eller feil eller avviksmeldinger knyttet til oppkobling og bruk av Maskinporten skal rettes til servicedesk@digdir.no

#### 4. Tilgang til FREGs konsumenttestmiljø:

I testperioden vil du bli gitt direkte tilgang til konsumenttestmiljøet.  

Følgende må utføres av systemleverandøren;
1.	Lese og sette seg inn i teknisk dokumentasjon om FREG og oppkobling mot FREG 
2.	Følge FREGs dokumentasjon for oppkobling og tilgang til FREGs konsumenttestmiljø
3.	Utvikle og teste oppkobling og integrasjon 

Informasjon for alle ovennevnte punkter a til c finner du på våre githubsider for konsumenter: 
https://skatteetaten.github.io/folkeregisteret-api-dokumentasjon/konsumenttjenester/

Eventuelle spørsmål til hvordan du etablerer oppkobling til FREGs konsumenttestmiljø og/eller feil eller avviksmeldinger knyttet til oppkobling og bruk av FREGs konsumenttestmiljø skal rettes til  Folkeregister-Operasjonssenter@skatteetaten.no. 

### Andre nyttige lenker;  

Generell informasjon om Maskinporten finner du her: https://samarbeid.difi.no/felleslosninger/maskinporten

Driftsmeldinger fra Digdir finner du her: https://samarbeid.difi.no/driftsmeldinger



