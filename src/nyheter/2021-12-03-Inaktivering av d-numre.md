---
title: Inaktivering av d-numre
date: 2021-12-03T09:30:00+01
---

###Bakgrunn
I 2017 ble det innført en bestemmelse i Folkeregisterforskriften (§2-2-2, tredje ledd) som gjør at et d-nummer i Folkeregisteret automatisk settes som inaktivt fem år etter det ble til tildelt en person.
I januar 2022 er det fem år siden bestemmelsen ble innført. Det betyr at den automatiske inaktiveringen av d-nummer etter planen begynner medio januar 2022 og deretter skjer løpende.<br/>
<br/>Det er ca. 640 000 d-numre som er tildelt før januar 2017 og som umiddelbart vil inaktiveres. Det er ikke besluttet om disse d-numrene vil inaktiveres samtidig eller om det vil gjøres i større batcher i løpet av et kortere tidsrom. Konsumentene av folkeregisteret må være forberedt på et større volum av hendelser den perioden ev. batcher kjøres. Det vil komme nærmere informasjon så snart gjennomføringsrutinen er besluttet.<br/>
<br/>Følgende hendelser vil publiseres:<br/>
FREG: Hendelsen 'endringIStatus'<br/>
TRANS-FIL: Årsakskode 92 - Endring av D-nummer informasjon

###Hva skjer ved en inaktivering
Når en D-nummer-person inaktiveres settes personstatusen til personen til 'inaktiv'. Identifikatorstatusen forandres ikke og vil fortsatt være 'iBruk'. Gyldighetstidspunktet for inaktivering settes til tidspunktet inaktivering skjer; dvs. beslutningstidspunktet. Det er kun personens status som endres og alle andre entiteter er uforandret.
Det opprinnelige d-nummeret kan reaktiveres. Det betyr at det ikke skal rekvireres nye d-nummer til personer med inaktivt d-nummer.<br/><br/>Reaktivering kan gjøres ved at brukeren møter opp til ID-kontroll ved et skattekontor og ber om dette. Rekvirenter av d-nummer kan også reaktivere et d-nummer.


