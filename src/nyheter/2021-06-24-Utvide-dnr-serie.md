---
title: Utvidelse av D-nummerserien
date: 2021-06-24T10:15:00+02

---
Skatteetaten har i forbindelse med KVU for ny personidentifikator besluttet å øke kapasiteten på individnumrene for D-nummerpopulasjonen. Årsaken er at man ikke skal gå tom for D-numre i 2029. Serien vil holde fram til ny identifikator kommer i 2032, samt at færre personer vil få avvikende fødselsdato i D-nummeret med reell fødselsdato. For å øke kapasiteten vil Skatteetaten ved tildeling av nye D-numre benytte ubenyttede nummerserier fra perioden 1859-1899 og 1900-1939.

Tabellen under viser endringen:

| Første siffer i individnummer | Født | Individnummer | Kapasitet pr. dag | Kommentar |
| :--- | :--- | :--- | :--- | :--- |
|5 | 1858-1899 | 500-599 | 82 | Svært få d-numre – serien 600-999 flyttes til 1900-tallet. |
| 0,1 | 1900-1939 | 000-199 | 164 | Få d-numre, serien 200-499 flyttes til 2000-tallet. |
| 0,1,2,3,4,6,7,8,9 | 1940-1999 | 000-499, 600-999 | 738 | Fortsatt mange tildelinger – utvider med serien 600-999 fra 1800-tallet. |
| 2,3,4,5,6,7,8,9 | 2000-2039 | 200-999 | 656 | Mange tildelinger – utvider med serien 200-499 fra 1900-tallet. |

Konsumenter som benytter individnummeret til å utlede korrekt fødselsår for D-nummerpersoner må endre sine systemløsninger.
Endringen vil produksjonssettes medio august 2021 og det vil kunne tildeles D-numre med nye nummerserier umiddelbart.
