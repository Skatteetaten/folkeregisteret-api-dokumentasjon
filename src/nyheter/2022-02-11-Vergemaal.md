---
title: Vergemaal - endringer i tilgangsstyring
date: 2022-02-01T11:00:00+01
---

I løpet av 2022 vil opplysninger om vergemål bli mer individtilpasset, og opplysningene om vergens tilganger vil bli mer detaljerte. Dette kommer som følge av Digitaliseringsdirektoratets prosjekt FUFINN og Statens Sivilrettsforvaltnings bidrag i dette. 

I dag deles opplysningene om vergemålets omfang/tilganger i rettighetspakkene for offentlige og private virksomheter uten hjemmel til å motta taushetsbelagte opplysninger. De mer detaljerte opplysningene om vergemålets omfang vil bli taushetsbelagte og kun deles med virksomheter med hjemmel. Vi vurderer å ikke lenger dele opplysninger om vergemålets omfang, altså økonomisk og/eller personlig med konsumenter uten hjemmel. Vi ønsker nå tilbakemeldinger på hvilke konsekvenser dette vil ha for dere dette gjelder.    

Tilbakemelding kan sendes til kjersti.lombnaes@skatteetaten.no innen 25. februar.  
