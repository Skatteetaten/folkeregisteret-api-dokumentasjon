---
title: Informasjon - Vergemål
date: 2022-06-30T17:00:00+02
---

### Ny informasjon om vergemål og Fratatt rettslig handleevne

I samarbeid med Statens sivilrettsforvaltning arbeider vi med å utvide registeret med mer detaljert informasjon om Vergemål, samt  innføre «Fratatt rettslig handleevne» som en ny entitet.

Hendelsesbeskrivelser og informasjonsmodell er [oppdatert](https://skatteetaten.github.io/folkeregisteret-api-dokumentasjon/informasjonsmodell/)

XSD for personer og hendelser er også oppdatert. Endringene i XSD er bakoverkompatibel, så konsumenter som benytter XSD for validering kan allerede nå ta den nye XSD’en i bruk. Gammel XSD vil fungere inntil vi deler data på de nye feltene. Det vil tidligst komme data på de nye feltene 1. oktober. Vi forventer at data på Fratatt rettslig handleevne vil deles før endringene på Vergemål. Det er ikke avklart hvilke rettighetspakker som får tilgang til hvilken informasjon. 

For vergemål er ny informasjon en detaljering av dagens vergemålsomfang. Vi vil i en periode i parallell, dele både ny og gammel overlappende informasjon. På lengre sikt, og med fire måneders varsel, vil vergemålsomfang fases ut. 

Vi vil komme tilbake med funksjonell beskrivelse av den nye informasjonen som tilgjengeliggjøres.

Swaggerhub reflekterer foreløpig ikke endringene. Vi jobber med å rette andre innmeldte feil på swaggerhub som vil lanseres samtidig.
