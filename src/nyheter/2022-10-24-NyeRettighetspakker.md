---
title: Nye rettighetspakker
date: 2022-10-24T09:20:00+02
---

Skatteetaten innfører to nye rettighetspakker for å sikre at konsumenter uten tilgang til folkeregisteridentifikator (fødsels- og d-nummer) har en tilpasset rettighetspakke for sin bruk:

* Privat virksomhet uten folkeregisteridentifikator
* Presse uten folkeregisteridentifikator 

Begge rettighetspakkene er nå tilgjengelig i test- og produksjonsmiljø, og dokumentasjon er tilgjengelig på Github og Swaggerhub. Skatteetaten planlegger å innføre de nye rettighetspakkene 2. november for nye virksomheter som får tilgang til modernisert folkeregister. Det vil bli et eget innføringsløp for virksomheter som allerede har tilgang til modernisert folkeregister med rettighetspakke «Privat virksomhet uten tilgang til fødsels- og d-nummer» og «Presse uten tilgang til fødsels- og d-nummer».
