---
title: Falsk identitet blir tilgjengelig for rettighetspakken offentlig uten hjemmel 
date: 2021-11-01T12:55:00+02
---

I henhold til §10.5 i folkeregisterloven skal informasjon om falsk identitet deles med offentlige mydigheter og virksomheter, samt finansinstitusjoner. 

I FREG har vi kun delt denne informasjonen i rettighetspakkene offentlig med hjemmel og finans. Torsdag 4. november vil vi starte å dele denne informasjonen også med offentlig uten hjemmel. Bakgrunnen for at vi ikke har gjort dette tidligere har vært at vi har hatt noen gjennbruk av dataene mellom offentlig uten hjemmel og privat.

Rettighetspakken offentlig uten hjemmel vil populeres med nye data torsdag 4. november kl 16:00 og vi forventer å være ferdig klokken 19:00. 

Produsenttjenestene og de øvrige rettighetspakkene er ikke påvirket av endringen.  
