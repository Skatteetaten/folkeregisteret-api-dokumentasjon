---
title: Preferert kontaktadresse
date: 2021-03-20

---

Vi planlegger å ta vekk Preferert kontaktadresse fra Folkeregisteret. Dette betyr at vi slutter å distribuere både den pre-formatterte adressen og opplysning om hvilken adressetype som er preferert. 

Bakgrunn for endringen er at preferert kontaktadresse er ikke et lovpålagt felt i registeret, kun en ekstraservice som vi har valgt å tilby fra nytt folkeregister (FREG). FREG inneholder flere typer adresser enn det gamle registeret gjorde. For å hjelpe konsumentene med å velge hvilke adresse som egner seg best til å bruke ved utsending av brev, innførte vi preferert kontaktadresse. 

Målet med å innføre denne nye egenskapen er at innbygger selv kan styre hvor denne vil motta post fra avsendere i samfunnet samtidig som at forvaltningen av ordningen skulle bli billigst mulig for Folkeregisteret. I tillegg til den brukerstyrte muligheten har Freg-systemet utledet den prefererte kontaktadressen selv hvis personen ikke har valgt den selv.

Nå har preferert kontaktadresse vært i produksjon en tid, og vår erfaring er at løsningen ikke er enkel å forvalte. Over tid så får vi flere tilfeller av innbygger sitt ønske ikke er i synk med gjeldende adresser. Da mottar konsumentene opplysning om hvilken type adresse som er preferert, mens selve adressen er blitt ugyldig. I tillegg så er det kompleksitet knyttet til adressegradering og spesielt klientadresser. Her ser vi at det blir avvik mellom hva innbygger ønsker, og hva vi har lov til å distribuere til de ulike konsumentene.
Det er også utfordrende å kommunisere til innbyggerne at når de preferer en adresse, så kan vi bare oppfordre konsumenten til å bruke denne adressen, vi kan ikke pålegge konsumentene å bruke den.

Vi ønsker en tilbakemelding på om dette har noen konsekvens for dere:
-	Bruker dere aktivt, eller planlegger å bruke, den pre-formatterte adressen vi i dag eksponerer i PreferertKontaktadresse?
-	Kan dere evt. selv bestemme hvilken adresse som skal benyttes, basert på deres egne retningslinjer for dette i f.eks. kombinasjon med en evt. valgt adressetype?

Frist for tilbakemelding: 9. april 2021.

Innspill sendes til marthe.hauglin@skatteetaten.no
