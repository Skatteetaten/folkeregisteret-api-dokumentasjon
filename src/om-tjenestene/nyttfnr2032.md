---
title: Nytt fødselsnummer 2032
---

# Hva er nytt? 
Nytt fødselsnummer er besluttet innført fra 01.01.2032 for å kunne tildele flere fødselsnumre pr. fødselsdato. Dette betyr at:
- Sifrene for kontrollberegning, kjønn og fødselsdato vil bli tolket på en ny måte
- For fødselsnumre og d-numre utstedt etter 1. januar 2032 endres kontrollberegningen. Det betyr at systemer som bruker kontrollberegning må kunne lese både dagens og ny kontrollberegning parallelt. Den nye kontrollberegningen vil ha flere gyldige verdier enn dagens kontrollberegning, som kun aksepterer sifferet 0. Ny kontrollberegning vil akseptere 0, 1, 2 og 3 som gyldige verdier.
- Opplysning om kjønn må hentes i et eget felt i Folkeregisteret. Nye fødselsnumre og d-numre blir kjønnsnøytrale, og systemene skal ikke lenger utlede kjønn fra numrene.
- For å være sikker på riktig fødselsdato, må også dette hentes fra eget felt i Folkeregisteret. Individnummeret vil ikke lenger angi århundre.
Ingen personer skifter fødselsnummer eller d-nummer. Dette gjelder kun for nye fødselsnummer og d-nummer utstedt etter 1. januar 2032. Nytt fødselsnummer og d-nummer vil fremdeles ha elleve sifre. 
<br/>
# Hordan beregnes kontrollsifre etter 01.01.2032?
Dagens beregning bruker et predefinert sett av ulike sifre som ganges med hvert enkelt tall i fødselsdatoen og individnummeret (9 tall).

Oppbygging av fødselsnummer
Sifrene benyttes i denne rekkefølgen: 3, 7, 6, 1, 8, 9, 4, 5, 2
